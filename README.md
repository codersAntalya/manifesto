# Rehber
## Hakkımızda
Topluluğumuz Antalya bölgesindeki profesyonel amatör tüm yazılımcıları düzenlediği meetuplar ve sosyal etkinliklerle bünyesinde buluşturmayı hedefliyor. Yola [Free Code Camp](https://www.freecodecamp.org/) yerel topluluğu olarak çıktık. Zaman içinde misyonumuzu genişleterek tüm programcı ve tasarımcıları kucaklayacak bir topluluğa dönüştük.

- [Meetup](https://www.meetup.com/codersAntalya/)
- [GitHub](https://github.com/codersAntalya)
- [Gitter](https://gitter.im/codersAntalya/)
- [Facebook](https://www.facebook.com/groups/free.code.camp.antalya/)
- WhatsApp gurubu ve Discord'a katılım için davet linki isteyiniz.

Coders Antalya'nın her üyesi gurubunun temsilcisidir.

## Üyeler ile katılımcılar arasındaki fark
Bizler formalite sevmeyen ancak sorumluluk almasını ve birbirine yoldaşlık etmesini bilen kişileriz. Bize göre üye, toplantılarımıza katılıp birilerinin hayatına katkı sağlayan, fikir ve ilham veren kişidir. Katılımcı arkadaşlar ise "bir bakıp çıkıcam" modundakiler olup her iki gurup insana da kapımız açık. Tabi negatif bir etki göstermediği sürece. Kendiniz için neyi nasıl yapacağınızı elbette en iyi siz bilirsiniz.

## Amacımız
Amacımız "extensible", üretken ve marka değeri taşıyan bir gurup yaratmak.

Politika, ticari ürün reklamı, ayrımcılık içeren, dini ve kişiler üzerinden tartışmalardan kesinlikle uzak duruyoruz. Toplu iletişim kanallarımızı amacına uygun kullanıyoruz. Yani WhatsApp'ı anlık meetup duyuruları, iş ilanı gibi amaçlarla kullanırken günlük tartışmalar için Discord'u kullanıyoruz. Ayrıca Discord'u sesli remote toplantı ve kod tartışmaları ile arşiv değeri taşıyan paylaşımlar için kullanıyoruz.

Gurubumuzda eleştiriler yapıcı olmak zorunda. Yani "... den başka birşey yapmıyoruz" yerine "... de yapabiliriz" gibi bir dil kullanmanız daha yararlı olacaktır.

Katılımcılarımızın her türlü tecrübelerini, bilgi ve birikimlerini paylaşmalarını ve iletişime maksimum açık kalmalarını teşvik ediyoruz. Emeğiniz olan her işte adınızın da olacağını bilmelisiniz. Emeğe saygı önceliğimiz. Başlıca amaçlarımızdan biri de üyelerimizin tanınırlığını arttırıp network'ünü güçlendirmek. Buna katkı sağlayabilmek için de üyelerimizden Coders Antalya topluluğunu doğru ve yeterli şekilde çevrelerine anlatmalarını bekliyoruz.


## İlkelerimiz
- Gurup toplantılarımızda kullandığımız dili herkesin anlayabileceğinden emin oluyoruz. Yani yazılıma yeni başlamış birine de konuştuklarımız anlamlı gelebilmeli. Bire bir aynı düzeyde programcı arkadaşlarınızla konuşurken istediğiniz her türlü şifreli konuşmayı yapabilirsiniz tabi.
- **No man left behind!** Yazılım dünyasının kompetanı olsun ya da yeni başlıyor olsun kimseyi geride bırakmak istemiyoruz. Ancak şu da unutulmasın işimiz kurs, ders vermek değil. O işi yapan kuruluşlar zaten var. Bizce ilk adımı her zaman kişinin kendisi atmalı. İyi bir programcı kendi kendine öğrenebilmeli ancak yoldaşlarına da destek verip onlardan destek istemekten çekinmemeli. Kodlama kodlayarak öğrenilir. Kaynak ararsanız ya da nereden başlayacağınız konusunda emin değilseniz manifestomuzun [Sources](sources.md) kısmına bakabilirsiniz. Orada bolca kitap, tutorial, interaktif eğitim sitesi, ve takip edebileceğiniz uzman yazılımcıların listesini bulacaksınız. Zaman için de siz de bu sayfalara katkıda bulunabilirsiniz.

